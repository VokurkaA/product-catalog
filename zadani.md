# Katalog produktů

### Zadání
Vytvoř aplikaci pro prohlížení a správu katalogu produktů. Produkty budou zařazeny do jednotlivých kategorií, které mohou mít několik úrovní zanoření. Kategorie budou tvořit navigační menu. Stránka kategorie poskytne výpis produktů v ní obsažených s odkazem na stránku s detailem produktu a s možností seřadit výsledky podle zvolené vlastnosti. Obrázky produktů není potřeba řešit.

V aplikaci bude přihlášení uživatele (s DB), který bude mít oprávnění pro správu produktů a kategorií. Heslo bude uloženo bezpečně. S daty z databáze bude aplikace pracovat jako s objekty.

Navrhni si strukturu databáze, která bude splňovat požadavky aplikace. Databázi naplň vhodným množstvím dat, aby bylo možné předvést požadovanou funkčnost.

### Další možná vylepšení
- Doplnění drobečkové navigace
- Stránkování výsledku
- Filtrování podle zvolených vlastností a/nebo vyhledávání
- MVC architektura

### Písemná část
Součástí bude i písemná část, kde bude:
- obecný popis možností komunikace s databází prostřednictvím PDO
- popis postupu hashování hesla a jeho následného ověření
- popis a zdůvodnění řešení.

Součástí odevzdání bude kromě zdrojových souborů i skript pro vytvoření databáze s inicializačními daty.

### Nutné požadavky pro přijetí projektu
- Přiměřený rozsah a kvalita zpracování
- Autorská práce
- Korektní práce se zdroji informací
- Porozumění zpracovaného tématu